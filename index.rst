Introduzione 
=============

La presente guida si propone di essere di ausilio alla creazione di
documenti accessibili pubblicabili online sui siti web pubblici. Tali
documenti devono risultare accessibili a tutti, secondo la normativa
vigente, comprese le persone che usano le tecnologie assistive, come per
esempio i lettori vocali di schermo. Il formato digitale più idoneo per
soddisfare l’esigenza di disporre di documenti accessibili online, è il
PDF accessibile. Una modalità per creare un PDF accessibile è quella di
creare un documento originario accessibile e convertirlo successivamente
in un documento PDF. Non sono quindi rispondenti ai criteri di
accessibilità i PDF derivanti da scansioni di documenti cartacei con
scanner, scansioni che generano i cosiddetti documenti-immagine, non
leggibili dai lettori vocali.

Si descrivono, nel seguito, i principi base per creare un documento
originario accessibile, improntati, a titolo di esempio, sulla versione
Word 2010. In generale, essendo tali principi di tipo logico-funzionale,
oltre che tecnico-operativo, sono emulabili e realizzabili con alcuni
accomodamenti pratici anche sulla versione Word 2016, segnalati caso per
caso. Analogamente, alcuni principi sono applicabili su altri editor di
testo di tipo proprietario o Open, nonché su fogli di calcolo e
programmi di presentazioni.

I principi base sono raggruppati per i seguenti aspetti principali.

.. toctree::
   :numbered:
   
   docs/struttura-dei-contenuti.rst
   docs/proprieta-del-documento.rst
