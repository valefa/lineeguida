Struttura dei contenuti 
------------------------

Prima di creare un documento, è opportuno riflettere sulla sua struttura
e contenuto. Per fare questo è opportuno trattare il documento come un
libro: esso avrà un titolo e più capitoli, all'interno di ogni capitolo
più paragrafi. Se il documento è articolato e complesso è opportuno
creare un sommario in base alla struttura che si sceglie di dare. Sarà
buona norma utilizzare un linguaggio semplice e frasi brevi, per
agevolare la comprensibilità e la lettura, così come evitare l’uso di
tabelle e grafici complessi. Inoltre, sarebbe opportuno che le stesse
informazioni non siano ripetute all’interno del documento, al fine di
evitare al lettore confronti finalizzati a cogliere eventuali differenze
di contenuto. In ultimo, si consiglia, in fase di salvataggio dei
documenti, di utilizzare denominazioni sintetiche e semanticamente
significative in relazione ai contenuti.
